---
layout: post
title: “खुश रहने के लिए रेसिपी”
author: Student
categories: [Happiness, TED Talk]
image: assets/images/19.png
featured: true
---

1. डॉक्टर डीनर अपने विश्व के विभिन्न देशों से किए गए शोध के जरिए खुशी और इस पर प्रभाव डालने वाले कारकों को व्यंजन (recipe) के रूप में विभिन्न सामग्री को महत्व देते हैं ताकि इस सामग्री की सही मात्रा से **खुशी रूपी व्यंजन खुशबूदार व स्वादिष्ट व्यंजन** बन सके।

2. इन्होंने सबसे पहले **आपसी और सामाजिक संबंधों** (Interpersonal & Social Relationship) को महत्व दिया है यह सामग्री खुश रहने के लिए बहुत ही महत्वपूर्ण है। प्यार मिलते रहना और प्यार बांटना, दोनों ही जरूरी है अतः अपने सामाजिक संबंधों को मजबूत बनाइए।

3. दूसरी सामग्री है **सकारात्मक मानसिक प्रवृत्ति दृष्टिकोण** (Positive Mental Attitude and Approach)। ज्ञात रहे एक जैसे हालात में विभिन्न व्यक्ति विभिन्न ढंग से प्रतिक्रिया देते हैं और इस दृष्टिकोण का उनकी सोच और भावनाओं पर सीधा असर पड़ता है जो उनकी खुशी को भी एक दिशा देता है। गलत चीजें हम सब के साथ हुई होती है, सही रवैया है कि उन्हें पीछे छोड़ जीवन में आगे बढ़ जाना। खुश लोग दूसरे लोगों और जीवन के लिए ज्यादा सकारात्मक रवैया रखते हैं और जीवन में आभारी भी रहते हैं।

4. तीसरी सामग्री **धन- दौलत** (Money) हो सकती है जब हमारी मूल जरूरतों के पूरा होने की बात आती है, तो पैसा महत्वपूर्ण हो सकता है। मगर उन जरूरतों को पूरा होने के बाद पैसा उतना महत्वपूर्ण ना रहे, यह हो सकता है। डॉक्टर डीनर के अध्ययन में बहुत से विद्यार्थियों के लिए पैसा महत्वपूर्ण पाया गया और नौकरी पाकर पैसा कमाना उनके लिए महत्वपूर्ण रहा। हालांकि आपसी संबंधों को नजरअंदाज कर धन दौलत पर केंद्रित होना खुशी के पक्ष में नहीं है।

5. जीवन में **एक मकसद व जीवन मूल्य** (Importance of goals and values)  रहे यह भी महत्वपूर्ण पाया गया। जो विधार्थी अपना स्पष्ट उद्देश्य व जीवन मूल्य नहीं जानते थे वे ख़ुश भी नहीं पाए गये A इसके विपरीत जो विधार्थी अपना स्पष्ट उद्देश्य व जीवन मूल्य जानते थे और उनके लिए सक्रिय थे, वे ख़ुश भी पाए गये A अत: जीवन में मकसद का होना बहुत ही मायने रखता है A

6. **मनोरंजन** (Fun Doing) भी जीवन का एक हिस्सा माना गया। अतः खुशी का अनुभव करने के लिए विभिन्न कारकों की महत्वपूर्ण भूमिका है।

7. इनके 200 से अधिक शोध पत्रों में खुशी के विभिन्न आयामों का विवरण किया गया है। उन्होंने खुशी के लिए लोक नीतियों पर चर्चा करते हुए बताया कि देश समाज व समूह में लोक नीतियों का अपना महत्व है, जैसे आपसी संबंध बरकरार रखती हुई लोक नीतियां। कुछ देशों के लोग जैसे नीदरलैंड ज्यादा खुश हैं दूसरे देशों (जैसे दक्षिण कोरिया) की तुलना में।

8. कुछ देशों में शराब और दूसरी ड्रग की लत ज्यादा है जो वहां के युवाओं की खुशहाली में बाधा है। **खुशहाली जो कि हमारे अच्छे मूड, अच्छे सेहत, अच्छे जीवन और अच्छे कार्य, के लिए महत्वपूर्ण है।** अतः लोगों की खुशहाली पर भी उनके आर्थिक स्तर के साथ-साथ ध्यान देना चाहिए।

<p><iframe width="560" height="315" src="https://www.youtube.com/embed/Ibl9ClZjhvg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><p/>
