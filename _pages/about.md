---
layout: page
title: About(बारे में)
permalink: /about
comments: false
---

मनोविज्ञान विषय का उद्देश्य मानव व्यवहार को जानना, समझना, और बेहतर बनाने के तरीकों को उजागर करना है इसके बहुत सारे उप- क्षेत्र हैं जिनका मुख्य उद्देश्य कुछ हद तक अलग अलग है। यह प्लेटफार्म सांस्कृतिक मनोविज्ञान (Cultural Psychology) स्वदेशी मनोविज्ञान (Indigenous Psychology) कम्युनिटी मनोविज्ञान (Community Psychology) सकारात्मक मनोविज्ञान (Positive Psychology) आदि के, मनोविज्ञान के दूसरे क्षेत्रों की बजाय ज्यादा नजदीक है।  

जब हम मनोविज्ञान विषय के और आम आदमी के मानव व्यवहार को जानने, समझने, और बेहतर बनाने के तरीकों को देखते हैं तो यह दो दूर की धूरी दिखती हैं। हालांकि विषय ‘मानव व्यवहार’ एक ही है, फिर भी ऐसा लगता है कि यह दोनों धूरी एक दूसरे को समझने में एक नई भूमिका निभा सकती हैं। इसी उद्देश्य को ध्यान में रखकर मनोविज्ञान से आम आदमी के जीवन में काम आने वाले सबक और आम आदमी की समझ का मनोविज्ञान के लिए एक अवलोकन यहां पर दिखाई ‍पड़ेगा।  

इस प्लेटफार्म के ब्लॉग में मनोवैज्ञानिक तथ्यों और शोध पर आधारित विषयों के साथ-साथ लोकल ज्ञान, लोकल संस्कृति, लोकल मानसिकता, पर भी चर्चा होगी ताकि मनोविज्ञान ज्ञान और समझ का लोकल इस्तेमाल हो सके। जैसाकि स्वदेशी मनोविज्ञान (Indigenous Psychology) में भी लोकल ज्ञान को, लोकल लोगों द्वारा, लोकल लोगों के लिए प्रस्तुत करने पर जोर दिया जाता रहा है।  

यह भी देखा गया है कि हिंदी में ऐसे विषयों पर अंग्रेजी की तुलना में कम साधन उपलब्ध होने तथा भारत में सबसे ज्यादा बोली जाने वाली भाषा को ध्यान में रखते हुए इस वेबसाइट पर हिंदी मीडियम को चुना गया है । आशा है हिंदी भाषा के ज्ञाता इस वेबसाइट से लाभान्वित होंगे और हमें भी आम आदमी के मनोविज्ञान को और नजदीक से जाने का मौका मिलेगा । कृपया अपने विचार, प्रश्न जरुर पोस्ट करें|  
